# Contesto
SCALcetto è un progetto nato in ambito universitario come prova finale del corso di Paradigmi di Programmazione e Sviluppo. 
In questa presentazione, si arricchisce di una prospettiva più ampia, che riguarda la gestione completa del ciclo di vita del software e le pratiche di project management.

A differenza di progetti con requisiti già definiti e stabili, SCALcetto si caratterizza per l'assenza di specifiche iniziali chiare e vincolanti. Questa scelta riflette l'intenzione di adottare un paradigma di sviluppo Agile, in particolare focalizzandosi sul framework SCRUM, che consente di gestire l'evoluzione del progetto in maniera iterativa e incrementale, adattandosi progressivamente alle esigenze individuate durante il percorso.

Dal punto di vista tecnologico, essendo un progetto accademico una prerogativa fondamentale del corso in questione è stata l'adozione del linguaggio Scala e della programmazione funzionale. Questa scelta non è solo un vincolo didattico, ma anche un'opportunità per mettere in pratica concetti teorici appresi durante il periodo di studi e per esplorare approcci di progettazione alternativi rispetto alle metodologie più tradizionali di sviluppo software.

Oltre all'aspetto accademico, SCALcetto mira a produrre un risultato concreto e utilizzabile, con la prospettiva di un potenziale rilascio come applicativo pubblicabile. 

L'obiettivo finale è quindi duplice: da un lato consolidare le competenze acquisite a fini di valutazione universitaria, dall'altro generare un prodotto dal valore reale, sia per l'analisi statistica delle partite sia per il puro intrattenimento.

## Partecipanti al progetto

| Nome                 
|----------------------|
| **Tommaso Brini**    |
| **Mounir Samite**    |
| **Emiliano Rattini** |

