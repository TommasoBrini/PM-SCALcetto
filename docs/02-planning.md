# Planning
La fase di scoping ha fornito al team gli obiettivi chiari del progetto e le funzionalità che il sistema dovrà offrire.
Prima di procedere con la fase di esecuzione e implementazione, è necessario pianificare le attività, stimare i costi e produrre una guida che permetta di monitorare l'avanzamento del progetto.

## Joint Project Planning Session (JPPS)
Il team ha definito le attività necessarie alla realizzazione del progetto, assegnando priorità, stime e dipendenze per ciascuna fase, insieme ai principali rischi e alle risorse richieste per ogni task. In base alla complessità del progetto, sono necessarie 3 sessioni di pianificazione. In coerenza con Scrum, la pianificazione resta iterativa: parte delle decisioni di dettaglio verrà raffinata nei meeting di fine sprint (review e retrospettiva) e nella successiva sprint planning, consentendo adattamenti basati sull’evidenza degli incrementi rilasciati.

Considerato che il Project Overview Statement copre in modo sufficiente obiettivi, caratteristiche principali, criteri di successo e vincoli, non si procederà alla redazione di un Project Definition Statement separato; eventuali precisazioni evolveranno nel backlog e nella documentazione di sprint, mantenendo tracciabilità verso POS, CoS e RBS.

| Partecipante      | Ruolo         |    |
| ------------      | -----         | -- |
| Brini Tommaso     | Project Manager <br> Product Owner <br> Dev Team ||
| Samite Mounir     | SCRUM Master <br> Dev Team  ||
| Rattini Emiliano  | Stakeholder <br> Dev Team   ||
| Borriello Luigi   | Consulente <br> Esperto di Dominio | presente solo al First Session  |
| Bravetti Federico | Consulente <br> Esperto informatico | presente solo al First Session |

## Session I

**Scopo**: selezionare le attività necessarie al raggiungimento dei requisiti, definendone priorità, tempistiche e risorse.

**Agenda**: 
- kick-off
- Generazione e validazione della WBS
- Stima della quantità di lavoro, della durata e delle risorse richieste.

**Svolgimento**:
La prima riunione ha unito kick‑off e prima work session, con il team già coinvolto fin dalla raccolta dei requisiti e dalla definizione del progetto; l’incontro ha mappato le attività da svolgere e le dipendenze principali. Utilizzando l'approccio *Team Approach* è stata prodotta la WBS come estensione della RBS con approccio top‑down, partendo dagli obiettivi generali e decomponendoli in attività via via più specifiche fino a un livello utile per stimare tempi e risorse. La WBS è stata quindi validata per completezza e coerenza, verificando che tutte le componenti e i requisiti risultassero coperti.
Finita la WBS, si è passati alla stima delle attività, calcolando quantità di lavoro, durata e risorse necessarie per completare ciascun task. Le stime, espresse in ore uomo, sono state condotte in modo iterativo con tecnica **consensus-based** (*Delphi Technique*) fino a convergenza dei valori. La stima finale è stata fissata in modo prudenziale, privilegiando valori conservativi quando opportuno per ridurre il rischio di sottostimare e di contenere la probabilità di ritardo.

**Allegati**:
- [WBS](allegati/08-WBS.md)
- [Stima dei costi](allegati/09-StimaCosti.md)

## Session II
**Scopo**: Pianificare l'ordine delle attività

**Agenda**: 
- Identificazione delle dipendenze tra attività
- Creazione del Project Network Diagram
- Creazione del Gantt Chart

**Svolgimento**:
Il team ha definito il calendario di progetto discutendo e formalizzando le dipendenze tra attività; è stato quindi prodotto un Project Network Diagram per visualizzare relazioni e sequenze, a cui è seguito un Gantt Chart per rappresentare la pianificazione nel tempo, con assegnazione delle responsabilità e individuazione delle milestone principali.

Sono state fissate le date previste per il completamento del progetto e per le principali milestone; per assorbire ritardi o imprevisti è stato previsto un margine (scope bank) pari al 8% della durata totale.

**Allegati**:
- [Project Network Diagram](allegati/10-PND.md)
- [Gantt](allegati/11-Gantt.md)

## Session III
**Scopo**: Analisi dei rischi di progetto

**Agenda**: 
- Analisi dei rischi

**Svolgimento**:
Alla luce della pianificazione e della schedula, il team ha identificato i rischi potenziali che possono influenzare il completamento del progetto, portando alla creazione dell'allegato in questione.

**Allegati**:
- [Risk Analysis](allegati/07-RiskAnalysis)